<table class="tablfon" style="width: 2500px; overflow: auto; display: block; float: left; font-family: constantia; font-size: 20px;" border="1">
<thead>
<tr>
<th class="vertcent">Біологічні особливості</th>
<th class="vertcent">Попередники</th>
<th class="vertcent">Обробіток ґрунту</th>
<th class="vertcent">Удобрення</th>
<th class="vertcent">Добір сортів. Підготовка насіння до сівби</th>
<th class="vertcent">Строки сівби, норми висіву</th>
<th class="vertcent">Способи сівби</th>
<th class="vertcent">Догляд за посівами</th>
<th class="vertcent">Збирання врожаю</th>
<th class="vertcent">Зберігання врожаю, покращення якості</th>
</tr>
</thead>
<tbody>
<tr>
<td class="zhirn" style="vertical-align: top;">Сочевиця &mdash; цінна високобілкова харчова культура. За вмістом білка в зерні (в середньому 30%), його смаковими якостями і поживністю вона є однією з кращих серед продовольчих зернобобових культур.</td>
<td class="zhirn" style="vertical-align: top;">Сочевиця &mdash; дрібнолиста й низькоросла рослина, спочатку росте повільно, а тому легко пригнічується бур&rsquo;янами. У сівозміні її необхідно висівати на чистих від бур&rsquo;янів полях. Це одна з найважливіших вимог до її вирощування. Кращими попередниками для неї є озимі культури, кукурудза, цукрові і кормові буряки. Розміщують сочевицю на відстані 1-1,5 км від посівів багаторічних трав через наявність спільних шкідників. На попереднє поле її можна повертати не раніше ніж через 5-6 років.</td>
<td class="zhirn" style="vertical-align: top;">Враховуючи особливу вимогу культури до чистоти полів, обробіток ґрунту та боротьбу з бур&rsquo;янами проводять особливо ретельно.Після стерньових попередників лущать стерню дисковими лущильниками на глибину 6-8 см. Через 10-12 днів виконують основний обробіток плоскорізальними знаряддями на глибину 18-20 см. Поле в міру з&rsquo;явлення проростків бур&rsquo;янів обробляють 2-3 рази культиваторами або ж комбінованими грунто- обробними знаряддями типу &laquo;Скорпіон&raquo;. Глибина культивації &ndash; 8-10 см.На полях, засмічених багаторічними коренепаростковими бур&rsquo;янами, після збирання попередньої культури проводять лущення стерні, а через 1,5-2 тижні &mdash; мілкий безподицевий обробіток на глибину 12-14 см. Основне розпушування виконують у жовтні знаряддями плоскорізального типу з тим, щоб не вивернути на поверхню ґрунту нову порцію насіння бур&rsquo;янів. Глибина обробітку 20-22 см. Після пізніх просапних культур обробіток ґрунту проводять слідом за збиранням попередника.Навесні, з настанням фізичної спілості верхнього шару грунту, зяб боронують важкими боронами. На полях, не вирівняних з осені, роботу з вирівнювання поверхні виконують по діагоналі поля (40-45&deg;) слідом за боронуванням. Цю роботу необхідно провести в дуже стислі строки &mdash; не більше як за 2 дні, комбінованими агрегатами або іншими знаряддями &mdash; від саморобних до заводських.</td>
<td class="zhirn" style="vertical-align: top;">Сочевиця має розвинуту кореневу систему і добре використовує післядію органічних та мінеральних добрив. Безпосередньо під сочевицю гній не вносять, оскільки він сприяє росту вегетативної маси і зменшенню насіннєвої продуктивності.Фосфорні та калійні добрива мають вирішальне значення для формування урожаю. Доза внесення кожного елемента 40-60 кг/га д. р. Азотні добрива в невеликих дозах (10-15 кг/га д. р.) використовують на бідних ґрунтах. Високий ефект забезпечує припосівне внесення в рядки (10-15 кг/га д. р.) гранульованого суперфосфату при сівбі зернотуковими сівалками СЗ-3,6.Інтенсивному утворенню бульбочкових бактерій на коренях сочевиці сприяє оброблення насіння перед сівбою 0,05% розчину борної кислоти, 1%-м розчину молібденовокислого амонію, ризоторфіном по 0,2 кг препарату на гектарну норму насіння.</td>
<td class="zhirn" style="vertical-align: top;">Для сівби використовують насіння з високими посівними і врожайними властивостями районованих сортів (Красноградська 49, Любава, Лінза), протруєних за місяць до сівби вітаваксом &mdash; 2,5 кг/т або бенлатом &mdash; 3,0 кг/т.</td>
<td class="zhirn" style="vertical-align: top;">Сівбу проводять одночасно з ранніми зерновими, але в роки з ранньою і холодною весною (зріджуються сходи) &mdash; через 5-7 днів після початку польових робіт Глибина загортання насіння 5-6 см. Норму висіву за кількістю схожого насіння установлюють від 2,0 до 2,2 млн/га, за масою &mdash; 130-140 кг/га.</td>
<td class="zhirn" style="vertical-align: top;">Одразу після сівби поле прикочують кільчасто-шпоровими котками. За використання гладких котків одночасно з коткуванням проводять боронування легкими боронами, що запобігає утворенню ґрунтової кірки. Таке коткування забезпечує дружні сходи, додатково вирівнює поверхню поля і дає можливість косити сочевицю на нижчому зрізі, зменшуючи втрати урожаю.</td>
<td class="zhirn" style="vertical-align: top;">При догляді за посівами основна увага зосереджується на рості й розвитку сочевиці, забур&rsquo;яненості посівів, пошкодженні шкідниками та ураженні хворобами. В боротьбі з однорічними бур&rsquo;янами добрі результати забезпечує боронування посівів легкими боронами. Через 4-5 днів після сівби (при утворенні білих ниточок бур&rsquo;янів), а потім за висоти рослин сочевиці 6-7 см проводять післясходове боронування впоперек рядків на невеликій швидкості (4-5 км/год.) в ясну погоду, коли рослини найменше пошкоджуються. На забур&rsquo;янених полях застосовують дозволені до використання гербіциди.</td>
<td class="zhirn" style="vertical-align: top;">Збирання врожаю &mdash; найбільш відповідальний технологічний процес при вирощуванні сочевиці, строки якого суттєво впливають на його величину і якість. Збирання проводять, як правило, роздільним способом. Косіння починають, коли дозріває 55-60% бобів. В умовах дощової погоди збирають на прямий зріз, не допускаючи перестоювання рослин на стеблі. Косять сочевицю жатками ЖРБ-4,2 і ЖРБ-4,2А.</td>
<td class="zhirn" style="vertical-align: top;">Через 2-3 дні сухі валки обмолочують зерновими комбайнами. Обмолот валків проводять у ранкові й вечірні або нічні години. Це значно зменшує втрати урожаю. Для запобіганню дробленню зерна обороти молотильного барабана знижують до 350-400 об./хв. Відразу ж після обмолоту валків зерно очищають. При цьому видаляють у першу чергу вологі, а також легкі, дрібні та великі домішки. Подальше очищення і сортування проводять на зерноочисному агрегаті ЗАВ-40, доводячи насіння до вимог посівного стандарту І класу.</td>
</tr>
</tbody>
</table>