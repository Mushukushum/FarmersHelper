<table class="tablfon" style="width: 2500px; overflow: auto; display: block; float: left; font-family: constantia; font-size: 20px;" border="1">
<thead>
<tr>
<th class="vertcent">Біологічні особливості</th>
<th class="vertcent">Попередники</th>
<th class="vertcent">Обробіток ґрунту</th>
<th class="vertcent">Удобрення</th>
<th class="vertcent">Добір сортів. Підготовка насіння до сівби</th>
<th class="vertcent">Строки сівби, норми висіву</th>
<th class="vertcent">Способи сівби</th>
<th class="vertcent">Догляд за посівами</th>
<th class="vertcent">Збирання врожаю</th>
<th class="vertcent">Зберігання врожаю, покращення якості</th>
</tr>
</thead>
<tbody>
<tr>
<td class="zhirn" style="vertical-align: top;">Соняшник &mdash; основна олійна культура України. За високого рівня технології вирощування врожайність сучасних гібридів сягає 3,5-4 т насіння з 1 га за олійності 50% і більше. На насіння соняшнику або його олію є попит як на внутрішньому, так і на зовнішньому ринках. Соняшник &mdash; одна з небагатьох конкурентоспроможних культур зони Лісостепу. Соняшник &mdash; посухостійка рослина, яка на формування врожаю витрачає з ґрунту значну кількість вологи (3000-6000 т/га). Потреба у волозі від сходів до появи кошика &mdash; до 30%, від появи кошика до цвітіння &mdash; 40-50, під час наливу зернівок &ndash; 30-40%. Тому найчастіше поля, звільнені від соняшнику, залишають під чистий або зайнятий пар. Затінення у посівах цієї культури не тільки знижує врожайність, а й негативно позначається на вмісті олії та її якості. Холодостійкість соняшнику хоч і невисока, але його насіння може задовільно проростати при температурі 6-10 оС. Оптимально ранні строки сівби сприяють раціональнішому використанню запасів вологи та прискорюють його дозрівання і строки збирання.</td>
<td class="zhirn" style="vertical-align: top;">В структурі посівних площ частка соняшнику повинна становити не більше 10-12%. Повторне його розміщення на одному і тому самому полі допускається не раніше як через 7-8 років, оскільки створюються сприятливі умови для масової появи хвороб та шкідників соняшнику, що зумовлює суттєве зниження врожайності й погіршення якості олії. Соняшник не рекомендується висівати після культур, які використовують надто багато води з нижніх шарів ґрунту. Це &mdash; багаторічні трави, сорго, суданська трава, буряки цукрові. Кращими попередниками для цієї культури є зернові колосові (озимі пшениця і жито, ячмінь ярий овес), задовільні &mdash; кукурудза на силос та зерно.</td>
<td class="zhirn" style="vertical-align: top;">Під соняшник основний обробіток слід вести лише в літньо-осінній період. Розміщення по веснооранці &mdash; недопустиме. Мета обробітку як основного, так і передпосівного &mdash; зменшення засміченості бур&rsquo;янами та створення такої будови орного шару, при якій би найповніше нагромаджувалася та зберігалась волога в ґрунті. Відразу ж після збирання колосових культур проводять лущіння стерні дисковими боронами на глибину 5-6 см у 2 сліди. Через 1,5-2 тижні повторно розпушують грунт на 14-16 см важкими дисковими боронами або культиваторами-плоскорізами. До цього вносять мінеральні добрива. Основний обробіток &mdash; на 22-25 см виконують плугами з передплужниками в агрегаті із зубовими боронами чи котком або плоскорізами-глибокорозпушувачами. Календарний строк &mdash; кінець вересня &mdash; початок жовтня. Перед замерзанням грунт обробляють на 8-10 см культиватором КПС-4 без борін. Передпосівна підготовка ґрунту зумовлюється попередником та строками сівби. Мета передпосівного обробітку ґрунту &mdash; зберегти на глибині загортання насіння достатню кількість вологи, знищити сходи зимуючих та ранніх ярих бур&rsquo;янів, вирівняти поверхню ґрунту та забезпечити рівномірне загортання насіння на оптимальну глибину. Це досягається проведенням розпушування відразу ж після настання у верхньому шарі фізичної спілості ґрунту зубовими боронами або боронами типу ВНІЦ-Р. Після цього поверхня вирівнюється різними шлейфами, волокушами, вирівнювачами. Зяб вирівнюють під кутом 40-50&deg; до напрямку оранки. За умови вирівнювання зябу восени можна відмовитися від інтенсивного весняного обробітку (закриття вологи + рання культивація + передпосівна культивація), а провести передпосівну культивацію з боронуванням і шлейфуванням без закриття вологи рано навесні. При цьому врожайність не зменшується і забезпечується економія матеріальних ресурсів. На переущільнених ґрунтах із низьким вмістом гумусу необхідно весняний допосівний обробіток ґрунту проводити за звичайною схемою: закриття вологи і + рання культивація + передпосівна культивація. В сучасних технологіях вирощування соняшнику обов&rsquo;язково застосовують ґрунтові гербіциди (трефлан, харнес, дуал голд, трофі, ептам, стомп, трифлурекс, фронтьєр та ін.), у разі сильного забур&rsquo;янення площі або незадовільної дії ґрунтових гербіцидів застосовують посходові гербіциди (фуроре супер, богун та ін.).</td>
<td class="zhirn" style="vertical-align: top;">На формування 100 кг насіння соняшник використовує близько 5-6 кг азоту, 2,5-3 &mdash; фосфору, 18-19 кг калію. Для соняшнику властива здатність кореневої системи добре засвоювати калій з важкорозчинних сполук ґрунту. Рівень споживання елементів живлення залежить від багатьох чинників, у тому числі &mdash; від біологічних особливостей сорту чи гібрида. У споживанні елементів живлення він має декілька критичних періодів. На початку вегетації до утворення кошика соняшник повільно розвивається і споживає незначну кількість поживних речовин. Потреба в елементах живлення зростає у період від утворення кошика до початку дозрівання. Надмірне живлення азотом на початку розвитку й недостача азоту у фазі утворення кошика призводять до зниження продуктивності соняшнику. Тому важливо, починаючи з фази 4 пар справжніх листків, забезпечити культуру азотом. На чорноземах типових середньосуглинкових застосування азоту в дозі 20 кг діючої речовини локально в грунт у фазі 4-5 пар листків забезпечує достовірний приріст урожаю насіння соняшнику &mdash; 250 кг/га. Початковий період від сходів до утворення кошика є критичним щодо фосфорного живлення. Нестача його спричинює порушення азотного обміну, що уповільнює розвиток рослин, зменшується їхня величина, кількість квіток у суцвітті, а відтак і продуктивність. Після цвітіння наявність фосфору в ґрунті не має вирішального значення. Соняшник належить до групи культур із помірною реакцією на удобрення: максимальний приріст урожаю при застосуванні оптимальних доз добрив сягає 400-500 кг/га. Ефективність добрив зумовлюється строками, способами їхнього внесення, наявністю елементів живлення, особливо фосфору, погодними, ґрунтово-кліматичними умовами тощо. Для умов центральної частини Лісостепу оптимальними дозами добрив є N60P40-90К40-60 При високому рівні забезпеченості ґрунту фосфором немає потреби вносити азотні добрива, і навпаки &mdash; чим нижчий їхній вміст, тим більшою має бути доза азотних та фосфорних добрив. Критичним у споживанні калію є період утворення кошика: обмеження його кількості різко знижує врожайність. Тому необхідно дози добрив під соняшник розраховувати згідно з картограмами забезпеченості ґрунту поживними елементами. При цьому слід звернути увагу на тип ґрунту. На опідзолених і сірих лісових малогумусних ґрунтах застосовують повне мінеральне удобрення. Найбільший ефект забезпечується від осіннього внесення (під основний обробіток ґрунту). У разі весняного внесення добрив їх застосовують локальним способом за допомогою культиваторів-рослинопідживлювачів. Таке застосування ефективніше від розкидного на 10-12%. Соняшник споживає значну кількість мікроелемента бору (у 4 рази більше, ніж буряки цукрові), тому його доцільно вносити 1,2-1,5 кг/га.</td>
<td class="zhirn" style="vertical-align: top;">Нині площі соняшнику засівають переважно гібридами, продуктивність яких значно вища, ніж у сортів. Це вимагає щорічного поновлення, придбання гібридного насіння, вартість якого дуже висока. Але у зв&rsquo;язку з тим що норма висіву насіння не перевищує 6-7 кг/га, у загальних витратах частка на насіння незначна &mdash; всього 1,5-2%. Як правило, насіння надходить у господарства уже протруєним, готовим до сівби. В разі, коли насіння не оброблялось отрутохімікатами до реалізації, це слід обов&rsquo;язково виконати в господарстві, поєднуючи цю роботу з обробленням насіння стимуляторами росту, такими як: емістим С-15 мл, агростимулін -15 мл трептолем -10-15 мл на 1 т насіння. Ці регулятори росту можуть сприяти підвищенню олійності до 3,5% та збільшенню виходу олії на 16-18%. Для протруювання насіння соняшнику використовують такі препарати: колфуго супер, 20% в.с., промет 400, 40% м.с. та інші. Серед кращих сортів для умов Лісостепу такі: Альфа, Блейзер, Заграва, Захват, Карат, Логос, Сонячний настрій, Степок, Сотник, Тріумф, Аріадна Євраліс, Еней та ін.</td>
<td class="zhirn" style="vertical-align: top;">До сівби соняшнику приступають після закінчення сівби ранніх ярих та буряків цукрових. На цей період грунт на глибині загортання насіння прогрівається до 8&mdash; 10&deg;С. За наявності в господарстві достатньої кількості гербіцидів для внесення під соняшник зволікати з сівбою не слід.</td>
<td class="zhirn" style="vertical-align: top;">Сіють соняшник пунктирним способом із шириною міжрядь 70 см з таким розрахунком, щоб на період збирання густота насадження становила 47-52 тис. рослин на гектар. Для цього норму висіву схожого насіння необхідно збільшувати на 15-20%, це &mdash; 4,3-4,7 насінини на 1 м (погонний) рядка. Оптимальною глибиною загортання насіння є 5-6 см. При пересиханні верхнього шару ґрунту, чого допускати не можна, глибину загортання насіння можна збільшити до 7-8 см. Сіють соняшник сівалками СУПН-8, СПЧ-6.</td>
<td class="zhirn" style="vertical-align: top;">Відразу ж після сівби соняшнику поле коткують кільчасто-шпоровими котками або водоналивними в агрегаті зі зчіпками. Для повного використання ширини зчіпки застосовують трисекційні котки і їхні окремі ланки. Для знищення бур&rsquo;янів проводять до- та післясходове боронування. Перше боронування виконують через 3-4 дні після сівби, друге &mdash; при утворенні у рослин 1-2 пар справжніх листків. На полях із великою кількістю післяжнивних решток боронування по сходах не проводять. Розпушують міжряддя соняшнику в міру необхідності. При слабкій забур&rsquo;яненості посівів можна задовольнитись проведенням одного міжрядного обробітку, а при сильній &mdash; двома або трьома. Для розпушування міжрядь і захисних зон рядків посівів застосовують культиватори типу КРН. Для боротьби з бур&rsquo;янами в захисних зонах рядків культиватори обладнують просапними боронами КЛТ-38 (до культиватора КРН-5,6) і КРН- 38 (до культиватора КРН-4,2), підгортальниками КРН-52. При проведенні другого розпушення застосовують підгортальники на базі стрілчастих лап. Із шкідників, які є на посівах соняшнику, найбільших втрат наносять дротяники, несправжні дротяники, бурякові довгоносики, різні види трав&rsquo;яних клопів, попелиці та ін. Для кожного виду існують свої пороги шкодочинності: для дротяників і несправжніх дротяників &mdash; 5 екз./м2 (до сівби), бурякових довгоносиків (сірого й чорного) &mdash; 2 екз./м2 (на період сходів), попелиць &mdash; 20% заселених рослин (на період бутонізації). Із хвороб соняшнику найбільш небезпечними в умовах Лісостепу є біла, а також сіра гнилі кошиків і стебел, фомоз, борошниста роса. З метою захисту сходів від хвороб потрібне протруювання посівного насіння препаратами: колфуго супер, космос 500, круізер 350, промет 400. Для збільшення продуктивності в бакові суміші з протруйниками додають регулятори росту рослин: трептолем, агростимулін, емістим та ін. У період вегетації при загрозі розповсюдження попелиці застосовують Бі-58 новий, 40% к. е. &mdash; 1,0-1,5 л/га.</td>
<td class="zhirn" style="vertical-align: top;">У загальному комплексі впрошування соняшнику збирання врожаю &mdash; найбільш трудомісткий процес. Головна вимога до збирання &mdash; забезпечення обмолоту насіння без втрат із мінімальними затратами праці і засобів, створення умов для впрошування наступних культур у сівозміні. Зниження втрат при збиранні &mdash; важливий резерв збільшення валових зборів на 0,2-0,3 т/га. Соняшник починають збирати, коли побуріють і стануть сухими кошики не менш як у 75-80% рослин, а в решти будуть жовто-бурими і жовтими, вологість насіння становитиме 12-13%. У разі ураження посівів білою й сірою гнилями починають збирання при вологості насіння 18-20%, але зібраний урожай необхідно відразу ж очистити і довести насіння до вологості 12%. Одним із заходів зниження вологості насіння при збиранні, прискорення дозрівання, зниження ураженості кошиків та насіння гнилями є десикація. Для цього використовують препарати реглон супер, 15% в. р., Баста, 14% в. р. внесення 2-3 л/га препарату при зниженні вологості насіння соняшнику до 33-37% дає змогу на 8-10 днів раніше починати збирання. Десикація, як правило, проводиться за допомогою сільськогосподарської авіації. Обприскують уранці, після спадання роси, або після 16-ї год. Збирають соняшник комбайном СК-5 &laquo;Нива&raquo; із пристроєм ПСП-1,5 або комбайнами Дон-1200 і Дон-1500 із пристроями відповідно ПСП-8 і ПСП-10. Вимоги до збирання: &bull; втрати за збиральним агрегатом (насіння в зрізаних і незрізаних кошиках, у полові) не повинні перевищувати 3%, &bull; засміченість насіння не більше 1,5%, в тому числі повністю обрушеного &mdash; 0,5%.</td>
<td class="zhirn" style="vertical-align: top;">При надходженні насіння на тік його необхідно ретельно очистити та відсортувати. Це дасть змогу знизити вологість насіння, створити кращі умови для зберігання його в складських приміщеннях. Насіння соняшнику зберігається при значно нижчій вологості (7-8%), ніж інших культур, тому календарні строки його збирання повинні збігатися з найсухішим періодом протягом сільськогосподарського року. Це &mdash; друга половина серпня &mdash; перша половина вересня. Але природного зниження вологості насіння до 8-10%, навіть за посушливих умов, майже ніколи не спостерігається. Тому без застосування десикації посівів соняшнику ефективне вирощування високоврожайних гібридів неможливе.</td>
</tr>
</tbody>
</table>