<table class="tablfon" style="width: 2500px; overflow: auto; display: block; float: left; font-family: constantia; font-size: 20px;" border="1">
<thead>
<tr>
<th class="vertcent">Біологічні особливості</th>
<th class="vertcent">Попередники</th>
<th class="vertcent">Обробіток ґрунту</th>
<th class="vertcent">Удобрення</th>
<th class="vertcent">Добір сортів. Підготовка насіння до сівби</th>
<th class="vertcent">Строки сівби, норми висіву</th>
<th class="vertcent">Способи сівби</th>
<th class="vertcent">Догляд за посівами</th>
<th class="vertcent">Збирання врожаю</th>
<th class="vertcent">Зберігання врожаю, покращення якості</th>
</tr>
</thead>
<tbody>
<tr>
<td class="zhirn" style="vertical-align: top;">Протягом останніх років спостерігається дуже різке зниження продуктивності основної зернобобової культури регіону &mdash; гороху. Це зумовлено як абіотичними, так і біоценотичними чинниками. Зокрема, зниження врожаю зерна гороху зумовлено великою шкодою, яку завдають йому шкідники (бульбочковий і п&rsquo;ятикрапковий довгоносики, горохова попелиця, гороховий зерноїд) та хвороби (аскохітоз, пероноспороз).Для нейтралізації їхнього негативного впливу потрібно провадити багаторазові хімічні обробки, які зумовлюють витрати коштів, надмірне забруднення шкідливими речовинами продукції і довкілля.Альтернативою гороху за таких умов може стати чина. Ця культура більш пристосована до високих температур та дефіциту вологи в ґрунті, а також має вищу резистентність до шкідників і хвороб.</td>
<td class="zhirn" style="vertical-align: top;">Кращими попередниками є озимі зернові, буряки цукрові та кукурудза. Задовільними попередниками вважають ячмінь та овес.</td>
<td class="zhirn" style="vertical-align: top;">Після збирання попередника проводяться лущіння стерні на 6-8 см дисковими лущильниками. Якщо поля засмічені багаторічними бур&rsquo;янами, через 10-14 днів повторно лущать на глибину 10-12 см, а потім виконують основний обробіток плоскорізальними знаряддями або важкими культиваторами на глибину 16-18 см.Навесні проводять боронування важкими боронами для закриття вологи і вирівнювання ґрунту. Перед сівбою культивують на глибину 6-8 см, по діагоналі до напрямку основного обробітку .</td>
<td class="zhirn" style="vertical-align: top;">Чина досить добре реагує на удобрення. Фосфорні та калійні добрива мають велике значення для формування урожаю. Оптимальною дозою внесення кожного елемента є 45 кг д. р. Азотні добрива у невеликих дозах (10-15 кг/га д. р.) застосовують на бідних ґрунтах під основний обробіток.Використання рядкового удобрення під чину необхідно розглядати як обов&rsquo;язковий прийом у дозі 10-20 кг/га д. р. фосфору.</td>
<td class="zhirn" style="vertical-align: top;">Для вирощування в умовах Лісостепу рекомендують сорти чини Красноградська 8 і Сподіванка.</td>
<td class="zhirn" style="vertical-align: top;">Норми висіву насіння чини залежно від розміру становлять від 1,0 до 1,2 млн шт. на 1 га (від 200 до 250 кг/га). Удень сівби насіння обробляють нітрагіном.</td>
<td class="zhirn" style="vertical-align: top;">Сівбу проводять звичайним рядковим способом, сівалками СЗ- 3,6, СЗ-5,4-06, СЗП-3,6 та іншими на глибину 6-8 см. Після сівби поля прикочують кільчасто-шпоровими котками.</td>
<td class="zhirn" style="vertical-align: top;">Розпочинається з до- і післясходового боронування, яке проводять упоперек посіву за малої швидкості в ясну погоду.Проти збудників кореневих гнилей, аскохітозу насіння перед сівбою протруюють одним із фунгіцидів: фундазол, 50% з. п. &mdash; 2 кг/т, вітавакс, 200 ФФ, 34% в. с. к. &mdash; 2,5 л/т, максим 025 FS 1,0 л/т, максим 035 XL FS 1,0 л/т.У фазі 5-6 листків проти дводольних бур&rsquo;янів застосовують гербіцид базагран новий, 48% в. р. &mdash; 3 л/га, а проти злакових та однорічних дводольних &mdash; фюзілад Форте 1,5-2,0 л/га.У фазі бутонізації &mdash; початок цвітіння за наявності 300-400 попелиць або 15-20 жуків горохового зерноїда на 100 помахів сачка посіви обробляють такими інсектицидами: Карате Зеон 0,1-0,125 л/га, Енжіо 0,18 л/га, Бі-58 новий 1 л/га.</td>
<td class="zhirn" style="vertical-align: top;">Збирання чини проводять роздільним способом, скошують його жниварками ЖРБ-4,2, ЖБВ-4,2, ЖБН-3,6 при побурінні 60- 80% бобів на рослинах і вологості насіння 35-40%.</td>
<td class="zhirn" style="vertical-align: top;">Підбір і обмолот здійснюють при підсиханні основної маси бобів до 15- 17% зернозбиральними комбайнами. З метою уникнення травмування насіння частоту обертання барабана комбайна зменшують до 450-500 об./хв.</td>
</tr>
</tbody>
</table>